CICERO DE OFFICIIS

hominibus planeque sapientibus, sed cum iis, in quibus
praeclare agitur si sunt simulacra virtutis, etiam hoc
intellegendum puto, neminem omnino esse negle-
gendum, in quo aliqua significatio virtutis appareat,
colendum autem esse ita quemque maxime, ut quis-
que maxime virtutibus his lenioribus erit ornatus,
modestia, temperantia, hae ipsa, de qua multa iam
dicta sunt, iustitia. Nam fortis animus et magnus
in homine non perfecto nec sapiente1 ferventior ple-
rumque est, illae virtutes bonum virum videntur
potius attingere.
Atque haee in moribus.

47 De benivolentia autem, quam quisque habeat erga
nos, primum illud est in officio, ut ei plurimum tri-
buamus, a quo plurimum diligamur,2 sed benivolen-
tiam non adulescentulorum more ardore quodam
amoris, sed stabilitate potius et constantia iudicemus.
Sin erunt merita, ut non ineunda, sed referenda sit
gratia, maior quaedam cura adhibenda est3 nullum
enim officium referenda gratia magis necessarium
est.

48 Quodsi ea, quae utenda acceperis, maiore mensura,

Op. 349-351 si modo possis, iubet reddere Hesiodus, quidnam
beneficio provocati faeere debemus? an imitari agros
fertiles, qui multo plus efferunt quam acceperunt?
Etenim si in eos, quos speramus nobis profuturos,
non dubitamus officia conferre, quales in eos esse
debemus, qui iam profuerunt? Nam cum duo genera

'sapiente MSS. ; sapienti Wesenberg, Bt.
² diligamur A Β2 Η L b c; dilzjgimur 13¹, Bt¹.
50

