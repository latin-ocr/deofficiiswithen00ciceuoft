47

CICERO DE OF F ICIIS

speeies, valeat honestas; cum autem in amicitia,¹
quae honesta non sunt, postulabuntur, religio et fides
anteponatur amicitiae. Sic habebitur is, quem ex-
quirimus, dilectus officii.

XI. Sed utilitatis specie in re publica saepissime
peccatur, ut in Corinthi disturbatione nostri; durius
etiam Athenienses, qui sciverunt, ut Aeginetis, qui
classe valebant, pollices praeciderentur. Hoc visum
est utile; nimis enim imminebat propter propinqui-
tatem Aegina Piraeo. Sed nihil, quod crudele, utile ;
est enim hominum naturae, quam sequi debemus,
maxime inimica crudelitas. Male etiam, qui pere-
grinos urbibus uti prohibent eosque exterminant, ut
Pennus apud patres nostros, Papius nuper. Nam

esse pro cive, qui civis non sit, rectum est non licere;
quam legem tulerunt sapientissimi eonsules Crassus
et Scaevola; usu vero urbis prohibere peregrinos
sane inhumanum est.

Illa praeclara, in quibus publicae utilitatis species
prae honestate contemnitur. Plena exemplorum est

nostra res publica cum saepe, tum maxime bello
314

