35

CICERO DE OFFICIIS

VIII. Cum igitur aliqua speeies utilitatis obiecta
est, commoveri necesse est ; sed si, cum animum
attenderis, turpitudinem videas adiunctam ei rei,
quae speciem utilitatis attulerit, tum non utilitas
relinquenda est, sed intellegendum, ubi turpitudo
sit‚' ibi utilitatem esse non posse. Quodsi nihil est
tam contra naturam quam turpitudo (reeta enim et
convenientia et constantia natura desiderat. asper-
naturque contraria) nihilque tam secundum naturam
quam utilitas, certe in eadem re utilitas et turpi-
tudo¹ esse non potest.

Itemque, si ad honestatem nati sumus eaque aut
sola expetendaftst, ut *Zenoni visum est, aut certe

' omni pondere gravior habenda quam reliqua omnia,

36

quod Aristoteli placet, necesse est, quod honestum
sit, id esse aut solum aut summum bonum; quod
autem bonum, id certe utile3 ita, quicquid honestum,
id utile.

Quare error hominum non proborum, cum aliquid,
quod utile visum est, arripuit, id continuo secernit
ab honesto. Hinc sicae, hinc venena, hinc falsa
testamenta nascuntur, hinc furta, peculatus, expila-
tiones direptionesque sociorum et civium, hinc opum
nimiarum, potentiae non ferendae, postremo etiam
in liberis civitatibus regnandi exsistunt cupiditates,
quibus nihil nec taetrius nec foedius excogitari potest.

're utililas et turp. c, Edd · re utili turpitudo Β Η a b.
30⁴2

