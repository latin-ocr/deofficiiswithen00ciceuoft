83

CICERO DE OFFICIIS

reditum suum iussit esse, isque celeriter ad Ptolo-
maeum, suum hospitem, venit, qui tum regnabat
alter post Alexandream conditam. Cui1 cum ex·
posuisset patriam se liberare velle causamque do-
cuisset, a rege opulento vir summus facile impetravit,
ut grandi pecunia adiuvaretur. Quam cum Sicyonem
attulisset, adhibuit sibi in consilium quindecim prin-
cipes, cum quibus causas cognovit et eorum, qui
aliena tenebant, et eorum, qui sua amiserant, per-
fecitque aestimandis possessionibus, ut persuaderet
aliis, ut pecuniam accipere mallent, possessionibus
cederent, aliis, ut commodius putarent numerari sibi,
quod tanti esset, quam suum recuperare. Ita per-
fectum est, ut omnes concordia constituta sine querella
discederent.

Ο virum magnum dignumque, qui in re publica
nostra natus esset! Sic par est agere cum civibus,
non, ut bis iam vidimus, hastam in foro ponere et
bona civium voci subicere2 praeconis. At ille Graecus,
id quod fuit sapientis et praestantis viri, omnibus
consulendum putavit, eaque est summa ratio et sa- ἢ
pientia boni civis, commoda civium non divellere
atque omnis aequitate eadem continere. Habitent

¹ cui Edd.; qui MSS.
²subicere L c p, Edd.; subiacere B H a b·

258

