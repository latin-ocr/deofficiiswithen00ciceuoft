64

CICERO DE OFFICIIS

quidem volgo solitum fieri ab ordine nostro in ora-
tione Crassi scriptum copiose videmus. Hane ergo¹
consuetudinem benignitatis largitioni munerum longe²
antepono; haec est gravium hominum atque ma-
gnorum, illa quasi assentatorum populi multitudinis
levitatem voluptate quasi titillantium.

Conveniet autem cum in dando munificum esse,
tum in exigendo non acerbum in omnique re contra-
henda‚ vendundo emend0‚ conducendo locando,
vicinitatibus et confiniis, aequum, facilem, multa
multis de suo iure cedentem, a litibus vere, quan·
tum liceat et neseio an paulo plus etiam, quam
liceat, abhorrentem. Est enim non modo liberale
paulum non numquam de suo iure decedere, sed

interdum etiam fructuosum. Habenda autem ratio
est rei familiaris, quam quidem dilabi⁸ sinere flagi-
tiosum est, sed ita, ut illiberalitatis avaritiaeque
absit suspicio; posse enim liberalitate uti non spoli-
antem se patrimonio nimirum est pecuniae fructus
maximus.

Recte etiam a Theophrasto est laudata hospitalitas ;
est enim, ut mihi quidem videtur, valde decorum
patere domus hominum illustrium hospitibus illu-
stribus, idque etiam rei publicae est ornamento,
homines externos hoc liberalitatis genere in urbe
nostra non egere. Est autem etiam vehementer

¹ergo B H a b. Miiller3 ego L e p, Lactantius, 131„ Heine
²longe L c p, Lactantius, Edd.; not in Β H a b,
‘dilabi L c, Ed„ Heine: delabi B H a b, Bt.

236

