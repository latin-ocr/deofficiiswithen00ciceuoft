82

CICERO DE OF F ICIIS

Quod igitur? possumusne aut illum Marium virum
bonum iudicare aut hunc¹? Explica atque excute
intellegentiam tuam, ut videas, quae sitin ea [species]
forma2 et notio viri boni, Cadit ergo in virum bonum
mentiri emolumenti sui causa, criminari, praeripere,
fallere? Nihil profecto minus.

Est ergo ulla res tanti aut commodum ullum tam
expetendum, ut viri boni et splendorem et nomen
amittas? Quid est, quod afferre tantum utilitas
ista, quae dicitur, possit, quantum auferre, si boni
viri nornen eripuerit, fidem iustitiamque detraxerit?
Quid enim interest, utrum ex homine se convertat
quis in beluam an hominis figura immanitatem gerat
beluae ?

XXI. Quid? qui omnia recta et honesta negle-
gunt, dum modo potentiam consequantur, nonne
idem faciunt, quod is, qui etiam socerum habere
voluit eum, cuius ipse audacia potens esset? Utile
ei videbatur plurimum posse alterius invidia3 id
quam iniustum in patriam et quam turpe esset, non
videbat. Ipse autem socer in ore semper Graecos
versus de Phoenissis habebat, quos dicam, ut potero,
incondite fortasse, sed tamen, ut res possit intellegi:

¹aut hunc c, Edd.; atque hunc B H a b.
²ea species forma B H a b; ea specie forma c p; ea fhrma,
Klotz, Heine, Ed.; ea species, Bt.

⁸Pompey‚ who in 59 married Caesar's daughter julia,
twenty· -four years his junior, and already betrothed to

Caepio.
354

