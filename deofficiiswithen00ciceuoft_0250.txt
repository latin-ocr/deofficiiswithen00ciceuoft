Ν

o.
lound in

our
«ristona.

56

CICERO DE OFFICIIS

referatur ad facultates. Omnino meminisse debemus,
id quod a nostris¹ hominibus saepissime usurpatum
iam in proverbii consuetudinem venit, “largitionem
fundum non habere ”3 etenim quis potest modus esse,
cum et idern, qui consuerunt, et idem illud alii
desiderent?

XVI. Omnino duo sunt genera largorum, quorum
alteri prodigi, alteri liberales: prodigi, qui epulis et
viscerationibus et gladiatorum muneribus, ludorum
venationumque apparatu pecunias profundunt in eas
res„ quarum memoriam aut brevem aut nullan:
omnino sint relicturi, liberales autem, qui suis facul-
tatibus aut captos a praedonibus redimunt aut aes
alienum suscipiunt amicorum aut in filiarum colloca-
tione adiuvant aut opitulantur in re vel quaerenda

(56) vel augenda. Itaque miror, quid in mentem venerit

Theophrasto in eo libro, quem de divitiis scripsit; in
quo multa praeclare, illud absurde: est enim multus
in laudanda magnificentia et apparatione popularium
munerum taliumque sumptuum facultatem fructum
divitiarum putat. Mihi autem ille fructus liberali-
tatis, cuius pauca exempla posui, multo et maior
videtur et certior.

Quanto Aristoteles gravius et verius nos repre-
hendit! qui has pecuniarum effusiones non admire-

mur, quge fiunt ad multitudinem deliniendam. Ait
29.

