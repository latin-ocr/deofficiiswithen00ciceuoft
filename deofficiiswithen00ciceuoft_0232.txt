136 40

41

CICERO DE OFFICIIS

afficientur iniuriis. Atque iis¹ etiam, qui vendunt
emunt, conducunt locant contrahendisque negotiis
implicantur, iustitia ad rem gerendam necessaria est,
cuius tanta vis est, ut ne illi quidem, qui maleficio
et scelere pascuntur, possint sine ulla particula
iustitiae vivere. Nam qui eorum cuipiam, qui una
latrocinantur, furatur aliquid aut eripit, is sibi ne in
latrocinio quidem relinquit locum, ille autem, qui
archipirata dicitur, nisi aequabiliter praedam disper-
tiat, aut interficiatur a sociis aut relinquatur3 quin
etiam leges latronum esse dicuntur, quibus pareant,
quas observent. Itaque propter aequabilem praedae
partitionem et Bardulis Illyrius latro, de quo est
apud Theopompum, magnas opes habuit et multo
maiores Viriathus Lusitanus; cui quidem etiam
exercitus nostri imperatoresque cesserunt; quem C.
Laelius, is qui Sapiens usurpatur, praetor fregit et
comminuit ferocitatemque eius ite repressit, ut facile

bellum reliquis traderet.

Cum igitur tanta vis iustitiae sit, ut ea etiam latro-
num opes firmet atque augeat, quantam eius vim
inter leges et iudicia et in constituta re publiea fore
putamus?

XII. Mihi quidem non apud Medos solum, ut ait
Herodotus, sed etiam apud maiores nostros iustitiae
fruendae causa videntur olim bene morati reges con-
stituti. Nam cum premeretur inops2 multitudo ab
iis, qui maiores opes habebant, ad unum aliquem

'iis Edd.; Itis B H a b, not in c.
²inops inferior MSS.‚ Edd.; in otio (i.e. ⁸⁴ at will”) B H
a b p; inicio (= initio) e.
‘208

