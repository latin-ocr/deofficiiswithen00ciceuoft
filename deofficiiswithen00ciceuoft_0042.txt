17

18

CICERO DE OFFICIIS

quique acutissime et celerrime potest et videre et
explicare rationem, is prudentissimus et sapientissi-
mus rite haberi solet. Quocirca huic quasi materia,
quam tractet et in qua versetur, subiecta est veritas.

Reliquis autem tribus virtutibus necessitates pro-
positae sunt ad eas res parandas tuendasque, quibus
actio vitae continetur, ut et societas hominum con-
iunctioque servetur et animi excellentia magnitudoque
cum in augendis opibus utilitatibusque et sibi et
suis comparandis, tum multo magis in his ipsis
despiciendis eluceat. Ordo autem¹ et constantia
et moderatio et ea, quae sunt his similia, versantur
in eo genere, ad quod est adhibenda actio quaedam,
non solum mentis agitatio, Iis enim rebus, quae
tractantur in vita, modum quendam et ordinem
adhibentes honestatem et decus conservabimus.

VI. Ex quattuor autem locis, in quos honesti na-
turam vimque divisimus, primus ille, qui in veri
cognitione consistit, maxime naturam attingit huma-
nam. Omnes enim trahimur et ducimur ad cogni-
tionis et scientiae cupiditatem, in qua excellere
pulchrum putamus, labi autem, errare, nescire, decipi
et malum et turpe ducimus.2 In hoe genere et
naturali et honesto duo vitia vitanda sunt, unum, ne
incognita pro cognitis habeamus iisque temere assenti-
amur3 quod vitium effugere qui volet (omnes autem

¹ autem MSS., Miiller, Heine ς item Pence, Ed„ Bt.
'⁴³ ducimus c, Edd.; dicimus Α Β Η a b.

18

