’το

71

CICERO DE OFFICIIS

magnum aliquod acceperint, atque etiam a se aut
postulari aut exspectari aliquid suspicantur, patro-
cinio vero se1 usos aut clientes appellari mortis instar
putant. At vero ille tenuis, eum, quicquid factum
sit, se spectatum, non fortunam putet,² non modo illi,
qui est meritus, sed etiam illis, a quibus exspectat
(eget enim multis), gratum se videri studet neque
vero verbis auget suum munus, si quo forte fungitur,
sed etiam extenuat. Videndumque illud est, quod,
si opulentum fortunatumque defenderis, in uno illo
aut, si3 forte, in liberis eius manet gratia3 sin auten.
inopem, probum tamen et modestum, omnes non
improbi humiles, quae magna in populo multitudo
est, praesidium sibi paratum vident. Quam ob rem
melius apud bonos quam apud fortunatos beneficium
collocari puto.

Danda omnino opera est, ut omni generi satis
facere possimus; sed si res in contentionem veniet,
nimirum Themistocles est auctor adhibendum qui
cum consuleretur, utrum bono viro pauperi an minus
probato diviti filiam coilocaret: “ Ego vero,'' inquit,
“malo virum, qui pecunia egeat, quam pecuniam,
quae viro.’' Sed corrupti mores depravatique sunt

³vero se B H a b; vero tuo se L c p
²putet Ed.; putat MSS.
δεῖ L 0 ρ, Edd.; not in B H a b.

244

