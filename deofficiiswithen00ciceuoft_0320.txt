29

30

31

CICERO DE OFFICIIS

Forsitan quispiam dixerit: Nonne igitur sapiens,
si fame ipse conficiatur, abstulerit eibum alteri ho-
mini ad nullam rem utili? [Minime vero; non enim
mihi est vita mea utilior quam animi talis affectio,
neminem ut violem commodi mei gratia] ¹ Quid? si
Phalarim, crudelem tyrannum et immanem, virbonus,
ne ipse frigore conficiatur, vestitu spoliare possit,
nonne faeiat?

Haec ad iudicandum sunt facillima. Nam, si
quid ab homine ad nullam partem utili utilitatis
tuae causa detraxeris, inhumane feceris contraque
naturae legem3 sin autem is tu sis, qui multam
utilitatem rei publicae atque hominum societati, si in
vita remaneas, afferre possis, si quid ob eam causam
alteri detraxeris, non sit reprehendendum. Sin
autem id non sit eius modi, suum cuique incommo-
dum ferendum est potius quam de alterius commodis
detrahendum. Non igitur magis est contra naturam
morbus aut egestas aut quid eius modi quam detractio
atque appetitio alieni, sed communis utilitatis dere-
lictio contra naturam est3 est enim iniusta. Itaque
lex ipsa naturae, quae utilitatem hominum conservat
et continet, decernet profecto, ut ab homine inerti
atque inutili ad sapientem, bonum, fortem virum
transferantur res ad vivendum necessariae, qui si
occiderit, multum de communi utilitate detraxerit,
modo hoc ita faciat, ut ne ipse de se bene existimans
seseque diligens hanc causam habeat ad iniuriam.

¹ Bracketed by Unger, Edd.
296

