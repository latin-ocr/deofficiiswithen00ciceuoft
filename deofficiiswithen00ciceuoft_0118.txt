CICERO DE OFFICIIS

quo nascuntur innumerabilia peccata, eum homines
inflati opinionibus turpiter irridentur et in maximis
versantur erroribus.

Sed haec quidem hactenus.

92 Illud autem sic est iudicandum, maximas geri res
et maximi animi ab iis,l qui res publicas regant,
quod earum administratio latissime pateat ad pluri-
mosque pertineat ; esse autem magni animi et fuisse
multos etiam in vita otiosa, qui aut investigarent
aut conarentur magna quaedam seseque suarum
rerum finibus continerent aut interiecti inter philo·
sophos et eos, qui rem publicam administrarent,
delectarentur re sua familiari non eam quidem omni
ratione exaggerantes neque excludentes ab eius usu
suos potiusque et amicis impertientes et rei publicae,
si quando usus esset. Quae primum bene parta2 sit
nullo neque turpi quaestu neque odioso, deinde
augeatur ratione, diligentia, parsimonia,³ tum quam
plurimis, modo dignis, se utilem praebeat nec
libidini potius luxuriaeque quarn liberalitati et bene-
ficentiae pareat.

Haec praescripta servantem licet magnifice, gra-
viter animoseque vivere atque etiam simpliciter,
fideliter, † vere hominum amice.

93 XXVII, Sequitur, ut de una reliqua parte
honestatis dicendum sit, in qua verecundia et quasi

¹ iis Edd.; lus MSS.
‘² parta 13², Edd. ς parata A Β2 H L a b c.
³deinde . . . parsimonia Edd.. after Unger, transpose:

in MSS. it follows tum . . . pareat.

⁸ ἓ 70·
94-

