104·

105

CICERO DE OFFICIIS

non sit aliena, sic in ipso ioco aliquod probi ingenii
lumen eluceat. Duplex omnino est iocandi genus,
unum illiberale, petulans, flagitiosum, obscenum,
alterum elegans, urbanum, ingeniosum, facetum.
Quo genere non modo Plautus noster et Atticorum
antiqua comoedia, sed etiam philosophorum Socra-
ticorum libri referti sunt, multaque multorum facete
dicta, ut ea, quae a sene Catone collecta sunt, quae
vocant ἀποφθέγματα. Facilis igitur est distinctio
ingenui et illiberalis ioci. Alter est, si tempore
fit, ut si remisso animo, gravissimo homine dignus,¹
alter ne libero quidem, si rerum turpitudini adhi-
betur verborum² obscenitas.

Ludendi etiam est quidam modus retinendus,
ut ne nimis omnia profundamus elatique voluptate
in aliquam turpitudinem delabamur. Suppeditant
autem et campus noster et studia venandi honesta
exempla ludendi. ,

ΧΧΧ. Sed pertinet ad omnem officii quaestionem
semper in promptu habere, quantum natura hominis
pecudibus reliquisque beluis antecedat3 illae nihil
sentiunt nisi voluptatem ad eamque feruntur omni
impetu, hominis autem mens discendo alitur et
cogitando, semper aliquid aut anquirit aut agit
videndique et audiendi delectatione ducitur. Quin
etiam, si quis est paulo ad voluptates propensior,
modo ne sit ex pecudum genere (sunt enim quidam
homines non re, sed nomine), sed si quis est paulo

¹ fit, ut si remisso animo, gravissimo homine dig-nus Ed.;
fit, ut (et e) remisso animo homine dig-nus MSS.; fit aut si
rem. an. magno homine Madvig ; fit, ut sit remissio animo,
homine dignus Unger.

² turpitudini adhibetur verborum A B H a b, Edd.; turpi-
tudo adhibetur et verborum L e.

106

