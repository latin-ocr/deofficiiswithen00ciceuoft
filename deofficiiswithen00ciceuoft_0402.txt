101

102

CICERO DE OFFICIIS

vigilando necabatur, erat in meliore causa, quam si
domi senex captivus, periurus consularis remansisset.v

At stulte, qui non modo non censuerit* captivos
remittendos, verum etiarm dissuaserit. ’

Quo modo stulte? etiamne, si rei publicae con-
ducebat? potest autem, quod inutile rei publicae
sit, id cuiquam civi utile esse? ’

XXVIII. Pervertunt homines ea, quae sunt funda-
menta naturae, cum utilitatem ab honestate seiun-
gunt. Omnes enim expetimus utilitatem ad eamque
rapimur nec facere aliter ullo modo possumus. Nam
quis est, qui utilia fugiat? aut quis potius, qui ea non
studiosissime persequatur? Sed quia nusquam pos-
sumus nisi in laude, decore, honestate utilia reperire,
propterea illa prima et summa habemus, utilitatis
nomen non tam splendidum quam necessarium duci-
mus.

Quid est igitur, dixerit quis, in iure iurando?
num iratum timemus Iovem? At hoc quidem com-
mune est omnium philosophorum, non eorum modo,
qui deum nihil habere ipsum negotii dicunt, nihil
exhibere alteri, sed eorum etiam, qui deum semper
agere aliquid et moliri volunt, numquam nec irasci
deum nec nocere. Quid autem iratus Iuppiter plus

⁸ The Epicureans.
b The.Stoics.

378

