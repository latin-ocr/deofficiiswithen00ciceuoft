CICERO DE OFFICIIS

confugiebant virtute praestantem3 qui cum prohi-
beret iniuria tenuiores, acquitate constituenda sum-
mos cum infimis¹ pari iure retinebat.² Eademque

42 constituendarum legum fuit causa, quae regum. Ius
enim semper est quaesitum aequabile; neque enim.
aliter esset ius. Id si ab uno iusto et bono viro con-
sequebantur, erant eo contenti; cum id minus eon-
tingeret, leges sunt inventae, quae cum omnibus
semper una atque eadem voce loquerentur.

Ergo hoc quidem perspicuum est, eos ad imperan-
dum deligi solitos, quorum de iustitia magna esset
opinio multitudinis. Adiuncto vero, ut idem etiam
prudentes haberentur, nihil erat, quod homines iis
auctoribus non posse consequi se arbitrarentur. Omni
igitur ratione colenda et retinenda. iustitia est cum
ipsa per sese (nam aliter iustitia non esset), tum
propter amplificationem honoris et gloriae.

Sed ut pecuniae non quaerendae solum ratio est,
verum etiam collocandae, quae perpetuos sumptus
suppeditet, nec solum necessarios, sed etiam liberales,
sic gloria et quaerenda et collocanda ratione est.

43 Quamquam praeclare Socrates hanc viam ad gloriam
proximam et quasi compendiariam dicebat esse, si
quis id ageret, ut, qualis haberi vellet, talis esset.
Quodsi qui simulatione et inani ostentatione et ficto
non modo sermone, sed etiam voltu stabilem se
gloriam consequi posse rentur, vehementer errant.

¹ infimis c, Edd.; infirmis B a b ς infimos Η.

¹ retinebat e, Edd. ; pertinebat B H a p ς pertinebant b.

210

Aen.
Mem. n,

⁶. 39

